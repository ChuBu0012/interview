# สัมภาษณ์ตึง ๆ

## แนะนำตัวเองหน่อย ? first impression!

***Ans*** ( part นี้ควรเตรียมตัวด้วยว่าจะพูดอะไรบ้าง บอกเกี่ยวกับสิ่งที่อยากให้กรรมการรู้เกี่ยวกับตัวเรา

มากขึ้น)สวัสดีครับ (ไหว้งาม ๆ สักที) ผมชื่อพรพุทธ สุดอุปถัมภ์ อายุ 18 ปี ตอนนี้กำลังศึกษาอยู่ที่

โรงเรียนบางปะกอกวิทยาคม สายการเรียนวิทยาศาสตร์ - คณิตศาสตร์ แผนเทคโนโลยี มีงานอดิเรก 

คือการเขียนโปรแกรม และเลี้ยงแคสตัสครับ ( พี่อยากบอกให้กรรมการรู้ว่าเราอะเขียนโปรแกรมอยู่นะ อยากให้เค้าถามตรงจุดนี้ เพราะเราทำจริง เลยมั่นใจที่จะตอบไป ) 

## ทำไมสนใจอยากจะเข้าที่มหาวิทยาลัยนี้ ?

***Ans*** จากการที่ผมได้ค้นคว้าบนอินเทอร์เน็ต ผมได้เจอมหาวิทยาลัยนี้ติดอันดับในหลาย ๆ เว็บไซต์

ผมจึงได้ศึกษาเพิ่มเติมเกี่ยวกับมหาวิทยาลัยนี้ ทำให้ทราบว่ามหาวิทยาลัยนี้มีศักยภาพทางด้าน วิศวกรรม และเทคโนโลยีสารสนเทศ ผมจึงอยากที่จะศึกษาต่อในมหาวิทยาลัยนี้ครับ…

## ทำไมสนใจอยากจะเข้าคณะนี้ ?

***Ans*** ผมได้มีโอกาส อบรมภาษา C จากรุ่นพี่ ซึ่งทำให้ผมสนใจในการเขียนโปรแกรม ผมจึงไปศึกษาเพิ่มเติมจากอินเทอร์เน็ต ทำให้ผมได้ทราบว่า ผมชอบการเขียนโปรแกรม คณะนี้เป็นคณะที่เน้นการเขียนโปรแกรมมากกว่าคณะอื่น ๆ ทำให้ผมอยากจะเข้าศึกษาต่อในคณะนี้ครับ

## ลองบอกข้อดี - ข้อเสียของตัวเองให้ฟังหน่อย ?

***Ans*** ผมคิดว่าข้อดีของผมคือ ผมริเริ่มที่จะศึกษาในสิ่งที่ผมสนใจครับ ส่วนข้อเสียของผมคือ ถ้าได้เริ่มทำอะไรแล้วจะทำให้เสร็จภายในวันเดียว ( เมื่อบอกข้อเสียเสร็จ ห้ามพูดเเค่ข้อเสียอย่างเดียว แต่พี่อยากให้พูดการแก้ไขขอเราด้วย เพราะมันจะทำให้กรรมการรู้ว่า เรารู้จักตัวเอง และมีการแก้ไข )ทำให้บางทีหักโหมมากเกินไป แต่หลังจากที่ผมรู้สิ่งที่เกิดขึ้น ผมมีการวางแผนการทำงานในแต่ละวัน ทำให้ไม่เสียสุขภาพ และงานสำเร็จตามที่หวังเหมือนเดิมครับ

## คุณกับ เพื่อนคุณ คุณคิดว่าใครควรจะได้เข้ามากกว่ากัน ?

***Ans*** ผมคิดว่า ผม และเพื่อน ๆ ของผมมีความตั้งใจที่อยากจะเข้าเหมือน ๆ กันครับ ถ้าออกผลการตัดสินมายังไงผมพร้อมจะยอมรับการตัดสินใจนั้นครับ แต่ถ้าเรื่องของความมุ่งมั่น ผมมั่นใจว่าผมไม่แพ้เพื่อนแน่นอนครับ(อันนี้พี่พูดเพื่อให้กรรมการมีใจกับเรามากกว่า) (ข้อนี้ตอบได้หลายแนวมาก)

# 3 ช่วง ช่วยคุณ

### ช่วยยังไง?

> ช่วยให้ตอบคำถามหลาย ๆ คำถามที่กรรมการถามได้ดียิ่งขึ้น เพราะว่า 3 ช่วงนี้จะเชื่อมโยงเรื่องต่าง ๆ ให้สอดคล้องกับคำตอบเรามากขึ้น (ช่วยให้พูดเอาตัวรอดได้ดีมาก ๆ )
> 

## 1.ช่วงอดีต

- เริ่มต้นจากอะไร
- ความชอบ ความประทับใจครั้งแรก
- เคยทำอะไรเเล้วชอบขึ้นมา

เช่น 

- ชอบเล่นคอม เล่นเกม
- มีโอกาสได้ลองเขียนโปรแกรม
- เลยเกิดสนใจขึ้นมา จากนั้นลองไปศึกษา จึงรู้ว่าชอบ

## 2.ช่วงปัจจุบัน

- เป้าหมาย เช่นคณะ หรือมหาลัย
- ทำไมต้องที่นี่

เช่น 

ชอบเขียนโปรแกรม (เห็นว่าจะเอาอดีตมา) เลยทำให้อยากเข้าคณะเทคโน… มั่นใจว่าเหมาะกับตัวเอง

จากการที่ไปศึกษามา ทราบว่ามหาลัยนี้…(พูดข้อดีปายยย) และจากที่ได้ไป openhouse (ทำให้เขารู้ว่าเราสนใจ และอยากเข้าจริง ๆ ::แต่ไม่มีก็ไม่เป็นอะไรเลยนะจ้ะ) เลยทำให้อยากเข้าที่นี่

## 3.ช่วงอนาคต

- ความฝันที่ ทำให้คุณภาพชีวิตของคนเพิ่มขึ้น ถ้าทำสำเร็จเเล้วมหาลัยได้อะไร (สามารถพูดถึงชื่อเสียงได้) และคนได้อะไร

เช่น

         อยากทำ Web หรือApp Soical media ที่ทุกเพศทุกวัย และไม่จำกัดภาษาในการใช้งานครับ (แสดงว่าทำให้แอปนี้ออกนอกประเทศได้ด้วย) และอยากทำให้ soical media นี้ได้ชื่อว่าคนไทยเป็นคนพัฒนา 

เชื่อว่าถ้าความฝันของผมสำเร็จ มหาลัยนี้จะเป็นส่วนหนึ่งที่ทำให้ความฝันนี้สำเร็จ และจะได้รับชื่อเสียงอย่างมากมายแน่นอนครับ

## ประสบการณ์ที่เคยสัมภาษณ์

เริ่มด้วยการเข้าไปในห้องที่กรรมการเตรียมสัมภาษเรา อันลำดับแรกเลยคือ ทักทายกรรมการก่อน และถามเพื่อความปลอดภัยว่า “ได้ยินผมได้มั้ยครับ” ทีนี้ก็แนะนำตัว พอสิ้นสุดประโยค "มีงานอดิเรก คือการเขียนโปรแกรม และเลี้ยงแคสตัสครับ”  กรรมการถามว่า เคยทำอะไรเกี่ยวโค้ดมาบ้าง พี่ก็ตอบไปว่า “เคยทำเว็บ Blog ครับ เว็บติดตามผลการศึกษาของนักเรียนม.6 โรงเรียนบางปะกอกวิทยาคมครับ” 

(พี่ตอบแค่อันที่เด่น ๆ ของพี่) กรรมการเค้าก็ให้พี่เปิดเว็บให้เขาดูว่า ระบบเป็นยังไง ทำงานยังไง เเล้วก็

ให้เปิดโค้ดบางส่วน และฐานข้อมูลให้เขาดู สุดท้ายเค้าถามว่า ส่วนไหนที่ทำเว็บนี้เเล้วยากที่สุด พี่ตอบว่า “ส่วนการยืนยันตัวตนครับ ผมยังไม่ค่อยเข้าใจ แต่ตอนนี้กำลังศึกษาเพิ่มเติมอยู่ครับ” เเล้วกรรมการก็พูดว่า 

“พี่โอเคกับน้องละ” อันนี้คือจบสัมภาษณ์ แต่กรรมการที่สัมพี่อะเขาไม่ได้บอกให้พี่ ยื่นบัตรบชช. ให้เขาดู

พี่เลยทักขึ้นมาเองเลยว่า ผมต้องยื่นบัตรบชช.ให้ดูมั้ยครับ เขาบอก ลืมเลย ยื่นให้พี่ดูหน่อยครับ เเล้วก็สวัสดี ออกห้อง zoom จบ 

*จะเห็นว่าของพี่มันจะค่อนข้างง่ายถ้าเรามีผลงานอยู่พอตัว แต่ก็ไม่เสมอไปเพราะมันขึ้นอยู่กับกรรมการแต่ละคนด้วย* 

*สุดท้ายเเล้วการเตรียมตัวไปสัมภาษณ์ก็ไม่ได้ทำโดยเปล่าประโยชน์ พี่ไม่ได้ใช้ในการสัมจริง แต่พี่ได้สกิลในการพูด สกิลในการตอบคำถาม และไปแนะนำคนอื่นได้ด้วย*